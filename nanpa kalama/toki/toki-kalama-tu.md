---
nimi-suli: toki kalama tu
jan-pali: jan Ke Tami
tags:
  - musi
---
ni li toki tu. taso nimi ale pi ona tu li sama.

ilo li pana e kalama wawa.  
ilo li suli. ike ona li lili taso.  
ona li pini e lape.  
mi kepeken kalama ona.

tenpo lape o awen lon pimeja taso.  
o lawa e lape.  
mi kalama ilo la lawa li kama ante.  
nasa ilo li kama e nasin sin.  
nasin li weka e tenpo lape.  
suli ilo li ken kama lili.  
ona li pini ala e kalama ona.

kute mi li wile tawa kalama.  
ilo en pilin mi li sama.  
utala wawa li kama pini tan kalama ni.

---

ilo li pana e kalama.  
wawa ilo li suli ike.  
ona li lili. taso ona li pini e lape mi  
kepeken kalama ona.

tenpo lape o awen lon.  
pimeja taso o lawa e lape mi.  
kalama ilo la lawa li kama ante nasa.  
ilo li kama e nasin.  
sin li weka e tenpo lape suli.  
ilo li ken kama.  
lili ona li pini ala e kalama ona.

kute mi li wile tawa.  
kalama ilo en pilin mi li sama utala.  
wawa li kama pini tan kalama ni.

{{{sitelen "0025_toki-kalama-tu-kule.png" "ilo li pana e kalama" "jan Alonola"}}}
