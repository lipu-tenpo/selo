---
nimi-suli: wan taso la
jan-pali: jan Lapate
tags:
  - musi
---

## wan taso¹

wan taso la, mi toki insa  
e suli; ma weka la, mi  
nanpa e tawa noka mi;  
mi wile ala oko e sitelen ante noka.  

pilin pona li weka; lon sinpin mi la,  
jan ale li ken lukin e seli insa mi.  
mi la, len ante ala li lon: mi  
o weka, o wan taso a!  

tenpo ni la, nena suli en telo tawa  
en ma pimeja pi kasi suli li sona  
e lon mi, e lon len mi.  

taso nasin weka ale la, olin li  
alasa e mi, li toki tawa mi; kin la,  
mi toki tawa olin a!  

*jan Lapate pali e lipu ni!*

¹ sama toki ni pi jan Petaka: *Solo e pensoso*
