---
nimi-suli: pipi linja pi noka ala
jan-pali: jan Alonola
tags:
  - sona
---
pipi linja mute li lon, taso pipi linja ale li linja li sike li lili. tenpo pini mute la jan li pilin e ni: pipi lili li akesi. nasa a! taso tenpo ni kin la pipi linja li ken nimi pi pipi mute ante. 

pipi linja pi noka ala o ni: ona li linja. ona li jo ala e noka. mute la ona li jo ala e oko. ona li jo ala e palisa sijelo. ona li awen a linja: pipi kule li pipi linja ala. taso pipi kule sin li sama pipi linja tawa lukin. pipi linja li tan kulupu pipi mute. ni la ona li ante mute!

pipi linja li lon ma mute. ona li lon insa ma li lon telo li lon insa ko. pipi linja li lon anpa telo kin! ona li moli ala lon ma seli ni. ona li ken lon ma lete kin! nasa la pipi linja li ken lon soweli lon kasi. pipi linja ni li ken ike tawa ona li ken pona tawa ona. suli la ona li moku e kasi moli. 

ma la pipi linja ma li lon. ona li pona mute tawa ma. ona li moku e jaki e ijo moli ale lon ma. ni la kasi li ken moku e jaki pi pipi linja ma. kin la ona li pona mute tawa soweli mute: waso en soweli en kala li ken moku e pipi linja. ona li kama moli la, pipi linja li moku e ona. ni la sike moku li pini.

taso pipi linja li ken ike kin. ona li ken lon sijelo jan. sijelo jan la ona li moku e moku jan. ni la ona li kama suli lon insa. sina wile ala e pipi ni lon sina la o moku ala e moku jaki! 

mute la pipi linja li pona. jan li kama sona e ni: pipi linja lili mute li lon. ona li lili sama kiwen lili ko! pipi lon ma Oselija¹ li ken suli mute! ona li ken suli sama jan tu (3 m)! anpa telo la pipi linja li kama nasa. ona li ken suno! ona ante li ken lon tenpo suli ni: tenpo sike tu ale²!

¹ *pipi ni li tan ma ma Witolija lon ma Oselija. nimi Lasina ona li Megascolides australis.*  
² *mi kepeken nasin nanpa pona. nasin pu la nanpa li “ale ale”.*  
