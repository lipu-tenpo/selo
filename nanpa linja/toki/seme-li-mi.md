---
nimi-suli: seme li mi?
jan-pali: jan Alonola
tags:
  - musi
---
{{{sitelen "0027_seme-li-mi-kule.png" "seme li mi" "jan Alonola"}}}

ma kasi en telo en ma ko la  
mi tawa kepeken noka ala  
mi moku e pipi e soweli  
kepeken uta suli mi  

mi weka e selo pi sin ala  
mi jo ala e kute lon lawa  
taso mi pilin e kalama  
kepeken sijelo mi a  

sitelen mi li lon misikeke  
mi tawa sike la ni li ike  
mi ken pana e telo pakala  
mi tawa linja la ni li pona  
