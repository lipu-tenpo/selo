---
nimi-suli: o moli ala tawa pimeja pona tenpo
jan-pali: jan Kapesi Pake
tags:
  - musi
---
*(open tan jan Silan Toma; ante toki tan jan Kapesi Pake)*

o moli ala tawa pimeja pona tenpo.  
majuna¹ o seli, o pakala e tenpo suno pini.  
o utala, utala tan moli suno.  

tenpo pini la, jan li sona e pona pi pimeja tenpo.  
taso, nimi ona li wawa suno ala la, ali  
o moli ala tawa pimeja pona tenpo.  

jan mute pona, pi telo pini, li pana e telo pi oko suno.  
ken la, lon telo la, ijo ona li tawa musi.  
o utala, utala tan moli suno.  

jan nasa li kama li kalama e suno.  
tenpo kama la, sona ona li apeja² kin.  
o moli ala tawa pimeja pona tenpo.  

jan pi suwi ala, pi moli lukin o,  
oko pimeja o pona, o sama mun seli,  
o utala, utala tan moli suno.  

sina lon sewi pi nena ike, mama mije mi o.  
o pakala, o sewi e mi kepeken telo oko seli.  
o moli ala tawa pimeja pona tenpo.  
o utala, utala tan moli suno.  

¹ *"majuna" li sama "sin ala"*  
² *"apeja" li pilin ike tan ni: sina ike*  
